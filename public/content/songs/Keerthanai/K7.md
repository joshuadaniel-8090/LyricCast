## கீர்த்தனை 7

துதிக்கிறோம் உம்மை -வல்ல பிதாவே  
துத்தியம் செய்வோம் -உமை மா அரசே  
தோத்ரம் உம் மாட்சிமைக்கே - பரனே  
துந்துமி மாட்சிமைக்கே - பிதாவே.

---

சுதனே யிரங்கும் - புவியோர் கடனைச்  
சுமந்ததைத் தீர்த்த - தூயசெம்மறியே,  
சுத்தா ஜெபங்கேளும் - பரன்வலத்  
தோழா ஜெபங்கேளும் - கிறிஸ்தே.

---

நித்ய பிதாவின் - மகிமையில் நீரே,  
நிமலாவியினோ - டாளுகிறீரே,  
நிதமேகார்ச்சனையே - உன்னத  
நேயருக் கர்ச்சனையே - ஆமேன்
